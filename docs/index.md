Startskottet för dessa dokument skedde på Örebro kommun och har tagit mycket inspiration från exempelvis [DevSecOps Fundamentals Playbook](https://public.cyber.mil/dod-enterprise-devsecops-2/) från Department of Defense. Syftet är att tillsammans med övriga organisationer inom offentlig sektor utveckla en god förståelse för hur DevOps och DevSecOps kan hjälpa oss att bli ännu bättre på både utveckling och förvaltning. 

DevOps kan ses som en modern implementation av Lean och Agile och det är en rörelse som hjälper organisationer att svara på följande frågor:  
1. Hur kortar vid ned ledtiderna från idé och planering till change?  
2. Hur kan vi implementera kontinuerliga leveranser så att vi kan utveckla i iterationer med kontinuerlig feedback från användare?  
3. Hur får vi ner felfrekvensen vid change?  
4. Hur kortar vi ned återställningstiden (MTTR - Mean time to restore) då en driftsatt release inte fungerar som den ska?  

Vi ser gärna att fler organisationer ansluter sig till detta långsiktiga projekt. Antingen genom att delge en kommentar i Issues eller genom en Pull request för tillägg i dokumentationen. Tack!